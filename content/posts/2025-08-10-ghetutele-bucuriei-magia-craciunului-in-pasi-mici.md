---
template: SinglePost
title: Ghetutele Bucuriei - Magia Craciunului in pasi mici
status: Published
date: '2025-08-10'
featuredImage: 'https://ucarecdn.com/697aa9cd-5f6b-459b-9b68-7433ce9063af/'
excerpt: >-
  Prin acest act caritabil, voluntarii și susținătorii asociației noastre
  pregătesc cu dragoste ghetuțe pline de surprize: dulciuri, jucării, haine
  groase și căldura unui gând bun, asezat pe o scrisoare. Pentru fiecare copil
  care primește, ghetuțele nu sunt doar un cadou – sunt dovada că cineva se
  gândește la el, că nu este singur și că binele exista.
categories:
  - category: Social
---
Proiectul „Ghetuțele Bucuriei” a prins viață , inca din 2019, din dorința de a aduce lumină în ochii copiilor care trăiesc bucuria sărbătorilor în lipsuri. In fiecare decembrie  voluntarii și susținătorii asociației noastre pregătesc cu dragoste ghetuțe pline de surprize: dulciuri, jucării, haine groase și căldura unui gând bun, asezat pe o scrisoare. Pentru fiecare copil care primește, ghetuțele nu sunt doar un cadou – sunt dovada că cineva se gândește la el, că nu este singur și că binele există.

Până acum, peste 700 de copilași, din judetele Cluj, Valcea si Brasov, au simțit bucuria de a deschide „Ghetuțele Bucuriei” și de a descoperi înăuntru nu doar dulciuri, jucării și haine groase, ci și un strop de speranță. Pentru mulți dintre ei, acest dar a fost prima dovadă că există oameni care le poartă de grijă, chiar dacă nu îi cunosc personal.

Fiecare zâmbet, fiecare îmbrățișare timidă și fiecare privire plină de recunoștință ne ne dovedeste ca merita sa continuam. Cu fiecare ediție, proiectul crește, iar visul nostru este să ajungem la cât mai mulți copii, în cât mai multe comunități.

![](https://ucarecdn.com/d7e5e83a-bd89-4b6d-b780-ab1105b691e5/)

„Ghetuțele Bucuriei” înseamnă comunitate, generozitate și speranță. Înseamnă pași mici care ajung departe, din mâinile celor care pot dărui, în inimile celor care au nevoie să simtă magia Crăciunului.

![](https://ucarecdn.com/1fcc5f1c-4e98-4e2b-bfba-039b11e9abfb/)

🌟 Fii parte din această poveste!

 Cu o donație, poți umple o pereche de ghetuțe și o inimă de copil.

Mulțumim tuturor celor care ni se alătură în fiecare an! Fiecare pereche de ghetuțe este o poveste de bunătate scrisă împreună.
